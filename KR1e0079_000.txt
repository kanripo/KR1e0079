# -*- mode: mandoku-view; -*-
#+TITLE: 春秋明志錄
#+DATE: 2015-08-24 22:15:53.540145
#+PROPERTY: ID KR1e0079
#+PROPERTY: BASEEDITION WYG    
#+PROPERTY: JUAN 提要
<pb:KR1e0079_WYG_000-1a>¶
欽定四庫全書　　　　　經部五¶
　春秋明志録　　　　　春秋類¶
　　提要¶
　　　　(臣/)等謹案春秋明志録十二卷明熊過撰過¶
　　　　字叔仁富順人嘉靖己丑進士官至禮部祠¶
　　　　祭司郎中過嘗注周易専以明象數為事論¶
　　　　者與來知徳並稱葢不主先儒舊説者此書¶
　　　　亦多採撮舊解各加辨駁大㫖在於信經不¶
<pb:KR1e0079_WYG_000-1b>¶
　　　　信傳自序謂道存乎志志明諸言故以明志¶
　　　　為名其中於公榖及胡安國傳俱有所糾正¶
　　　　而左氏傳為尤多如以邢遷於夷儀為邢自¶
　　　　遷非桓公遷之以城楚丘為魯備戎而城非¶
　　　　桓公城以封衛以晉人執虞公為存於其國¶
　　　　制之使不得他去而非執以歸以寗母之㑹¶
　　　　齊辭子華為不實以洮之盟謀王室為誣説¶
　　　　以用鄫子為出自邾人非宋公之命以晉懐¶
<pb:KR1e0079_WYG_000-2a>¶
　　　　公為卓子之諡文公未嘗殺子圉以趙盾並¶
　　　　未使先蔑逆公子雍於秦以衛石惡為孫氏¶
　　　　黨非甯氏黨以楚殺慶封非以罪討無負斧¶
　　　　鉞狥軍之事俱不免鑿空立説屢見牴牾又¶
　　　　如以郭公為鳥名謂紀異如螟蜮之類以梁¶
　　　　亡為魯大夫㑹盟所聞歸而言之不由赴告¶
　　　　故不著其亡之由亦多出於臆斷有用思太¶
　　　　過之失然其得解之處往往詞㫖平允大義¶
<pb:KR1e0079_WYG_000-2b>¶
　　　　炳然究非他家摭拾空談者可比故卓爾康¶
　　　　謂其頗出新裁時多微中亦春秋之警䇿者¶
　　　　視所作易注近實多矣乾隆四十三年九月¶
　　　　恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　總　校　官　(臣/)　陸　費　墀¶
